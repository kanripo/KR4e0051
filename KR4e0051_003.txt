# -*- mode: mandoku-view; -*-
#+TITLE: 蚓竅集
#+DATE: 2015-09-12 01:29:31.128276
#+PROPERTY: ID KR4e0051
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB12n0774-003蚓竅集-卷三.
<pb:KR4e0051_SBCK_003-1a>¶
蚓竅集卷三¶
　　　　　　　　　　雲間　管　時敏　撰¶
　　　　　　　　　　　西域　丁　鶴年　評¶
　五言律詩¶
　　逰寳林寺¶
金碧絢樓臺禪關向此開水分雙澗出雲擁萬峰来¶
古佛遺香火殘僧話刦&KR0069;黄塵吾老矣何幸一徘&KR0422;¶
　　獨坐¶
獨坐茅堂上長吟不下牀亂書堆几席踈雨過陂塘¶
野燕衝簾入汀花度水香應須存晚計次第學畊桑¶
<pb:KR4e0051_SBCK_003-1b>¶
　荅友人雨中見&KR0009;¶
雨聲連曉夕牢落閉幽扉屋漏頻移榻江寒更覔衣¶
野烏飢自下水鳥濕還飛爾亦忘機者終同理釣磯¶
　　過田家¶
偶過呉家墅殘陽半掩扉逺汀低樹宻小徑&KR0462;花稀¶
新酒浮篘釅鮮鱗墜釣肥年来任踈&KR0180;一醉即&KR0111;歸¶
　　郊居二首¶
移家雖偪側只此&KR0085;幽居茅屋三間小春田廿畝餘¶
人来論稼穡自學杷犁鋤東舍催租急烹雞酌小胥¶
春城俯平野草色静柴門魚蟹舟中市桑麻屋後村¶
<pb:KR4e0051_SBCK_003-2a>¶
遣兒招社飲為客置盤飱老計䏻如此陶然付一尊¶
評曰(獨坐詩至此共五首以恬澹心造清淳/語是䏻安其所遇無慕乎其外者欤)¶
　　贈洪山龍門海禪師侍者真浄¶
祝𩬊名真浄&KR0025;今浄已真誦經當作佛持律定過人¶
江月空中夜山花物外春龍門多寳蔵種種是竒珎¶
　　送宗師還玉泉寺¶
省師何處去古寺玉泉清山笠披雲過江船趂月行¶
拈香叅祖塔乞食到王城此去傳心印應知道可成¶
　　和季翔夣與海禪師看牡丹之作(師時以事/京栽松)¶
道者栽松去何因㸔牡丹相思春獨苦孤夣夜初殘¶
<pb:KR4e0051_SBCK_003-2b>¶
子已空中見師應㝎裏觀歸時當記取饒舌問豐干¶
　　其二¶
太息東巖叟艱危命若絲當知成佛日還有受魔時¶
短𩬊蕭蕭落孤心耿耿持可堪江樹晚千里動遐思¶
　　夣逰洪山寺¶
不到東巖閣重来又一年無縁&KR0014;離俗有夣只棲禪¶
客坐茶香裏僧行竹影邉夕陽天未晚幽思滿歸韀¶
　　從征古州蠻廻途紀驛二十三首¶
晨𤼵渠陽郡歸心一惘然離家今五月為客巳中年¶
暮雨行人裏春&KR0378;去馬前洪江眀日到沽酒上官船¶
<pb:KR4e0051_SBCK_003-3a>¶
　　　右𤼵靖州¶
行行過若水古驛在江臯自是登舟險終無䇿馬勞¶
山雲含宿雨灘石漏奔濤此地如&KR0014;𨼆塵煩或我&KR0969;¶
　　　右洪江¶
夜過安江驛停舟不敢行&KR0333;山蔵月色暗石皷灘聲¶
千里&KR0025;軍事中宵感客情不眠聊伏枕天白更孤征¶
　　　右安江¶
早行今㡬里又&KR0003;次潼安古驛&KR0196;中入前山雨裏看¶
江廽逢斷洑水落見危灘濁酒雖非𥊏聊持破暁寒¶
　　　右潼安¶
<pb:KR4e0051_SBCK_003-3b>¶
江口何年驛過逢&KR0082;雨天居人張夜火使客換春船¶
雲起崇山外江通溆浦前鸕鷀灘已過今夕解衣眠¶
　　　右江口¶
歸舟春水疾舉棹即辰溪岸轉山疑動江分路&KR0082;迷¶
乾坤千里客風雨五更雞自愧如萍跡飄飄未㝎棲¶
　　　右辰溪¶
武𨹧溪上驛囙紀武𨹧名樹列千旗𫝑江喧萬鼓聲¶
生苗今向化落草乆無兵好載桐艚酒㳂山看晚晴¶
　　　右武溪¶
王程不敢緩四日下辰陽古木將軍廟春波使者航¶
<pb:KR4e0051_SBCK_003-4a>¶
城依山𫝑險江納雨聲長莫上觀瀾閣傷心在異郷¶
　　　右怡溶¶
今日行兹驛如何是北溶雲濤千&KR0070;里&KR0196;樹萬餘重¶
江黒留春棹林虚動夜舂驛官應被酒出迓甚踈慵¶
　　　右北溶¶
天設非常險舟航豈易過大風掀逆浪暗石起盤渦¶
行路難如此垂堂意若何榜人殊可恠不住唱蠻歌¶
　　　右清浪¶
歷險過髙都都前景色殊江廽千石盡岸斷一山孤¶
自昔無危道于今即坦途宵征&KR0025;此去舟子亦懽呼¶
<pb:KR4e0051_SBCK_003-4b>¶
　　　右髙都¶
勝地古桃川尋真亦偶然今来江上客未遇洞中仙¶
碧樹收新雨青山&KR0456;逺&KR0196;不知何處路迷却釣魚船¶
　　　右緑蘿¶
大鎮開戎衛雄城雉堞連仙人曽鑄𪔂¶
帝子復停船夜雨燒燈後春雷起蟄前邊隅今巳靖¶
佇聽凱歌旋¶
　　　右府河¶
江上龍陽縣遙遙百里程青山雲外小白鳥雨邊眀¶
臘酒沽應熟春薑種已生驛人䏻雅致髙閣榜臨清¶
<pb:KR4e0051_SBCK_003-5a>¶
　　　右河池¶
擾擾天涯客悠悠武口船年光雙𩯭裏春事百花前¶
浮世身如&KR0009;還家夣屢牽眀朝過湖去風熟片帆懸¶
　　　右武口¶
已遂南逰興歸帆過洞庭浪花風裏白汀草雨中青¶
一㸃麈無染千杯酒亦醒好將江叟笛吹與老蛂聽¶
　　　右眀山¶
洞庭八百里𫝑與兩湖通日月蒼茫際乾坤混沌中¶
青山僧寺雨白浪客帆風浩蕩論胸次¶
王師小戰㓛¶
<pb:KR4e0051_SBCK_003-5b>¶
　　　右城𨹧¶
飬鴨人何在猶傳飬鴨䦨野&KR0196;青草晚江雨緑波寒¶
表驛名因勝充庖味可餐兹禽應解語豈敢學彈丸¶
　　　右鴨䦨¶
曺公兵敗處今識在嘉魚赤壁三分後烏林百戰餘¶
橋浮春渡闊舟泊夜江虚千古英雄事悲&KR0565;太史書¶
　　　右石頭口¶
桃花江上驛春水賣新魚滿尺銀堪比千鱗錦不如¶
因歌悲客裏毎食感王餘評曰(形容至此不惟出竒/可謂一飯不忘君矣)¶
江海親朋少誰傳一紙書¶
<pb:KR4e0051_SBCK_003-6a>¶
　　　右魚山¶
武昌歸已近今日過簰洲沙泊春廽鴈江喧晚浴鷗¶
白芲梅欲盡青葉柳初柔鶴駕来天上新晴𢠢逺逰¶
　　　右簰洲¶
衘命来金口郵籖報驛程好風行十日殘月上三更¶
商舶停初稳漁燈照更眀同袍一尊酒珎重逺相迎¶
　　　右金口¶
江驛行初盡今晨到武昌宦情如昨日春色是他郷¶
烏鵲知人喜駑駘怯路長家童應念我戴月&KR0049;舟傍¶
　　　右夏口¶
<pb:KR4e0051_SBCK_003-6b>¶
　評曰(&KR0025;征詩廿三首各因其山川險易風景明晦首首不/同是得紀行之法緑蘿河池眀山三聮皆有聲之畫)¶
　　江行二首¶
夜度繁昌夾雲帆萬斛船㟁燈踈樹裏江&KR0327;晚風前¶
水急潮廽渚江空月在川年年来復往華髮漸&KR0313;顛¶
行行㡬百里又過十三磯宿鴈逢沙落驚鳬帶水飛¶
山寒花寂寞江晚樹依稀自𥬇無家客他郷亦當歸¶
　　病足二首¶
移榻西軒下翛然意自清焚香終日坐好鳥隔牕鳴¶
文墨容踈&KR0180;賔朋失送迎自慙猶禄仕那得此身䡖¶
老為身多累官因病暫閑春餘啼鳥裏興盡落花間¶
<pb:KR4e0051_SBCK_003-7a>¶
莫遣詩排悶聊慿酒破顔開牕看晴色一片白雲還¶
　　齋居直舘¶
直舘齋居夜心無一慮縈茶&KR0196;籠燭暗花月進窓明¶
老去頭雖白官閒夣亦清明朝當署祝早起&KR0049;宫城¶
　評曰(敬謹之心/不遑寧處)¶
　　送僧景怡住持黄梅四祖寺¶
杖錫雙峰去登登向白雲焚香禮祖罷&KR0003;法與僧聞¶
蘿幌清風入松門碧靄分若無行脚念終老逺塵氛¶
　　丁丑仲春聞兄勉翁囙門後&KR0025;軍不知戌所有¶
　　憂而作¶
<pb:KR4e0051_SBCK_003-7b>¶
書劄望平安那知報急難宦途嗟我隔親塜念誰㸔¶
&KR0196;瘴南州熱風沙北地寒鶺鴒原上淚雙䄂㡬時乾¶
評曰(友于之愛急難之/憂流出肺腑)¶
　　贈僧龍翼雲¶
形迹無拘礙飛行遍九垓騰空那假錫度海不湏杯¶
花落千峰雨松喧萬壑雷老人應聽法一日㡬多廽¶
評曰(與諸僧詩用其本色語作我/佳麗句是化乳酪為醍醐也)¶
　　雲谷為武昌奚瑄賦¶
空谷幽人意閒雲静者心石圍芲下奕泉荅竹間琴¶
鶴影蒼巖逺雞聲碧樹深雖云住城市何異在山林¶
<pb:KR4e0051_SBCK_003-8a>¶
　　侍宴¶
封内春祠罷宫中胙宴開席&KR0025;廊署設樂自殿庭来¶
中使廵筵過千官被酒廽樂&KR0022;瞻盛事紀述愧無才¶
　　次季翔韻送陳僉衛琰征大庸蠻¶
將軍名將種承¶
詔討南蠻虜命危如卯兵威重若山斬酋花石下焚¶
寨柿溪間一月聞三捷長歌奏凱還¶
　　題蔡用強石城山房¶
絶境羣峰合幽居一徑分巖花和雨落林鳥隔雲聞¶
門熟呼猿果書香辟蠧芸不因徴召起終是逺人群¶
<pb:KR4e0051_SBCK_003-8b>¶
　　題脩江向自誠静樂軒¶
深巷無車馬衡門盡日扃古苔迷曲砌春草滿閒庭¶
雨笠嫌蘇戴風瓢厭許聴香消清晝永自閱太玄經¶
　　觀孔雀朝¶
竒鳥當晴午團團展羽衣翠分雙扇舉金擁一屛圍¶
綵鳯宜偕舞文翬敢並飛東園非有召何𦍒覩¶
恩輝¶
　　過烏沙夾荅諸僚友二首¶
暁過烏沙夾秋風萬斛舟青天雲際鴈白浪水中鷗¶
兄弟皆良㑹江山&KR0085;勝逰行行紅日近佳氣靄¶
<pb:KR4e0051_SBCK_003-9a>¶
皇州¶
黄石磯頭酒烏沙夾口舟暮雲随逺鵠秋水泛輕鷗¶
賦詠陪前軰經過念昔逰風㠶&KR0014;借便只尺是¶
神州¶
　　入都門¶
下馬入都門熈熈㬌色温水朝滄海闊星拱𬗋宸尊¶
麟鳳千官集熊羆百將屯鴻臚早通籍稽首謝¶
君㤙¶
　　早朝¶
宫城猶下漏禁鼓巳催班初日眀三殿清風肅九𨵿¶
<pb:KR4e0051_SBCK_003-9b>¶
臚傳仙仗裏香裊御爐間幸際隆平日承　恩拜¶
聖顔¶
　　出都門¶
天上還家日沙邊解䌫時亂山含宿翠飛鳥戯晴絲¶
野眺偏宜逺江行不厭遲正期逰汗漫何𦍒值雍熈¶
　　𤼵新河次韻¶
自忝王門禄頻年此地過秋風迴逺道暮雨宿新河¶
白浪鷗邊小青山鴈外多客杯相𢠢藉一酌總恩波¶
　　廻&KR0025;經陽邏¶
陽邏行將近淘金過淺灘草痕秋更碧江氣晚逾寒¶
<pb:KR4e0051_SBCK_003-10a>¶
■世情尤拙還家跡易安客愁雖似海未敵酒杯乾¶
　　舟中寫示蕭雷二伴讀¶
拜秩辭亰&KR0038;&KR0045;帆放使舟微茫&KR0196;外𣗳浩蕩雨中鷗¶
詩美青山對杯空采石謀應將柁樓興一望楚天秋¶
　　過采石¶
水急灘難上行行欲曙天人家多賣酒客路暫停船¶
采石荒祠下黄山古塔邊經過人易老搔首一茫然¶
　　曉發雷港¶
月暗&KR0300;寒港天眀𤼵暁途鷺應尋宿侣鴈已誤更奴¶
霞暎㳂汀&KR1419;霜枯𠋣㟁蘆彭郎磯尚逺𨼆𨼆一山孤¶
<pb:KR4e0051_SBCK_003-10b>¶
　　小孤山¶
一柱千尋直孤根萬丈深雲間盤翠䯻天外墮瑤簮¶
東下潮聲㫁西来水𫝑臨古祠詩滿壁過者若為吟¶
　　和呉教授夜飲二首¶
短𩯭燈前白衰顔酒後紅光隂百年内談咲㡬迴同¶
禮樂雍熈日衣冠揖譲風吾儕逢盛際何得在蒿蓬¶
出水鱸魚白經霜柿實紅一杯今夕㑹四座故人同¶
佳句多新意清談有古風勸酬須盡量不必問飄蓬¶
　　曉發涇江¶
月黒天難曙涇江曉發遲艫聲和雨合帆意待風吹¶
<pb:KR4e0051_SBCK_003-11a>¶
小酌杯仍醉𡨕捜句頗竒黄花如有約開及到家時¶
　　次陸伴讀風雨舟中¶
客路三秋雨江帆萬里船驚鷗離急浪去鳥沒荒&KR0196;¶
白日長歌裏青山薄醉前新詩雖寡和緩筆待重編¶
　　次韻過&KR0262;花洲¶
赤壁軍回處曽扵此&KR0262;芲跳魚驚過艣落鳥立行槎¶
山逺雲連樹江清水見沙風帆今日便應送早還家¶
　　送程彦眀歸&KR0045;州分韻得愁字¶
離人江上發歸思滿芳洲客路&KR0196;中𣗳春帆雨外舟¶
青山千里别白首十年逰應有璚花詠還將𢠢逺愁¶
<pb:KR4e0051_SBCK_003-11b>¶
　　題長史胡去華𦘕竹¶
阿翁&KR0014;愛竹又與竹傳神萬户不湏等一枝尤可人¶
渭川&KR0196;外晚湘水雨餘春終日宜相對應忘徑造頻¶
　　寓菴¶
身世寧非&KR0009;浮生任𫠦如心惟無滯礙跡故得安舒¶
孔席何曽暖莊舟本自虚百年霄壤内豈異一&KR1355;廬¶
